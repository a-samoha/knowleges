**Життєвий цикл розробки програмного забезпечення** (Software Development Life Cycle) - період часу, який 
починається з моменту ухвалення рішення про необхідність створення програмного продукту і 
закінчується в момент повного вилучення з експлуатації.

**Основні етапи SDLC**
![[Pasted image 20240217121409.png]]
![[Pasted image 20240217121415.png]]
  
**Збір вимог та аналіз.** На цьому етапі команда отримує список вимог (зазвичай від замовника чи менеджера проєкту). Тестувальник працює над статичним тестуванням вимог: досліджує їх повноту, логічність, однозначність і визначеність.

**Планування.** На цьому етапі відбувається пошук слабких місць у тестовому покритті (частини функціонала, на яких можуть бути певні труднощі з покриттям їх тестами) і виявляє можливі ризики. Ризики можуть бути викликані різними причинами, завдання тестувальника на цьому етапі — визначити ці ризики та довести до відома відповідальних осіб.

**Проєктування (дизайн).** Один із найважливіших складових етапів, тому що користувачеві доведеться постійно взаємодіяти із системою. На цьому етапі тестувальник перевіряє наявні прототипи ПЗ на відповідність вимогам замовника, коректність відображення візуальних елементів і зручність використання.

**Розробка.** Під час процесу розробки системи необхідно провести модульне (перевірка окремих компонентів системи), інтеграційне (взаємодія певних компонентів між собою) та системне тестування (тестування системи в цілому).

**Тестування.** На цьому етапі тестувальники перевіряють систему на наявність дефектів незалежно від того, чи відбувалося це раніше. Проводиться повне тестування інтерфейсу та функціоналу продукту. Всі виявлені помилки повинні бути задокументовані в системі відслідковування багів — баг-трекер.

**Технічна підтримка та розгортання.** Після того, як продукт надходить у реліз (випускається для користування), залишається необхідність у тестуванні, тому що буде відбуватися оновлення ПЗ, будуть з'являтися нові баги, які були випущені, або баги, пов'язані з експлуатацією кінцевого користувача. У такому випадку потрібне втручання відділу QA.
